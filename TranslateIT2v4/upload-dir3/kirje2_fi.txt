Mika,

Ymmärrän, että ihmettelet, miksi vuokrasopimuksessa ei ole mainintaa siitä, miten määräytyy. Tarkistin sen vielä uudestaan. Kuluttajaliiton opas toteaa seuraavaa:

Kuluttajaliitto - Konsumentförbundet ry
VUOKRAOPAS
Neuvoja vuokralaiselle ja vuokranantajalle

Vuokrasopimuksen päättyminen irtisanomiseen

Toistaiseksi voimassaoleva sopimus päättyy, kun jompikumpi vuokrasopimuksen osapuolista irtisanoo sen. Irtisanomisaika vuokranantajan irtisanoessa vuokrasopimuksen riippuu vuokrasuhteen kestosta. Mikäli vuokrasuhde on jatkunut alle vuoden, on irtisanomisaika kolme kuukautta ja mikäli vuokrasuhde on jatkunut yli vuoden, irtisanomisaika on kuusi kuukautta. Vuokralaisen irtisanoessa vuokrasopimuksen irtisanomisaika on enintään yksi kuukausi. 

Ellei muuta ole sovittu, irtisanomisaika lasketaan sen kuukauden viimeisestä päivästä, jona kirjallinen irtisanomisilmoitus vastaanotettiin. On huomattava, että kyseessä on nimenomaan ilmoituksen vastaanottaminen, ei lähettäminen. Irtisanomisajan laskemisesta voidaan sopia toisinkin, ei kuitenkaan siten, että 
vuokralaisen asemaa heikennetään edellä mainitusta.

Sitä ei siis tarvitse laittaa sopimustekstiin. 


